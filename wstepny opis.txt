Autor: Aleksander Kania
Rodzaj projektu: gra komputerowa dla jednego gracza

Będzie to prosta gra przypominająca popularną grę Arkanoid. Na dwuwymiarowym polu gry znajdują się bloki, zaś zadaniem gracza jest zbicie wszystkich bloków. Sterując odpowiednio położoną u dołu planszy platformą odbija piłeczkę, która przy zetknięciu z blokiem niszczy go lub zmniejsza jego wytrzymałość (czyli liczbę pozostałych uderzeń, które są potrzebne do usunięcia bloku z pola gry).

Korzystać będę z dziedziczenia. Utworzona zostanie nadrzędna, abstrakcyjna klasa blok, po której dziedziczyć będą różne rodzaje bloków. Bloki będą miały różne kolory oraz wytrzymałość. Z niektórych bloków będą wypadały bonusy, które będą opadały w dół. Jeśli gracz najedzie paletką na bonus, zostanie on aktywowany. Różne bonusy będą w różny sposób wpływać na rozgrywkę - ułatwiając ją lub utrudniając. Przykładowo jeden bonus będzie zwiększał liczbę żyć, inny zaś będzie zmniejszał ich liczbę.

Gracz będzie miał określoną liczbę żyć. Każde wypadnięcie piłki poza planszę spowoduje utratę jednego życia. Utrata wszystkich spowoduje koniec rozgrywki z możliwością ponownej gry. 

Plansza będzie wczytywana z pliku. Plik będzie zawierał na początku preambułę określającą liczbę poszczególnych rodzajów bloków oraz liczbę żyć. Kolejne dane będą opisywały położenie poszczególnych bloków na planszy. 

 